# -*- mode: mandoku-view -*-
#+TITLE: 周易鄭康成注
#+DATE: 2015-09-23 09:34:08
#+PROPERTY: JUAN 0

¶
<md:KR1a0003_SBCK_000-1a>¶
<pb:KR1a0003_WYG_000-1a>
欽定四庫全書　　　　經部一
　周易鄭康成註　　　　　易類
　　提要
　　　　(臣/)等謹案周易鄭康成註一卷宋王應麟編
　　　　應麟字伯厚慶元人自署浚儀葢其祖籍也
　　　　淳祐元年進士寶祐四年復中博學鴻詞科
　　　　官至禮部尚書兼給事中事迹具宋史儒林
　　　　𫝊案隋志載鄭元周易註九卷又稱鄭元王
<pb:KR1a0003_WYG_000-1b>
　　　　弼二註梁陳列於國學齊代惟𫝊鄭義至隋
　　　　王註盛行鄭學寖微然新唐書著録十卷是
　　　　唐時其書猶在故李鼎祚集解多引之宋崇
　　　　文總目惟載一卷所存者僅文言序卦説卦
　　　　雜卦四篇餘皆散佚至中興書目始不著録(案/中)
　　　　(興書目今不𫝊此/據馮椅易學所引)則亡於南北宋之間故晁
　　　　説之朱震尚能見其遺文而淳熙以後諸儒
　　　　即罕所稱引也應麟始旁摭諸書裒為此帙
<pb:KR1a0003_WYG_000-2a>
　　　　經文異字亦皆並存其無經文可綴者則總
　　　　録末簡又以元註多言互體併取左𫝊禮記
　　　　周禮正義中論互體者八條以類附焉考元
　　　　初從第五元先受京氏易¶又從馬融受費氏
　　　　易故其學出入於兩家¶¶¶¶¶¶¶然要其大㫖費義居
　　　　多實為¶𫝊易之正脈<md:KR1a0003_SBCK_000-1b>¶齊陸澄與王儉書曰王
　　　　弼註易元¶學之所宗¶今若崇儒鄭註¶不可廢
　　　　其論最篤唐初詔修正義仍黜鄭崇王非逹
<pb:KR1a0003_WYG_000-2b>
　　　　識也應麟能於散佚之餘蒐羅放失以存漢
　　　　易之一綫可謂篤志遺經研心古義者矣近
　　　¶　時恵棟别<md:KR1a0003_SBCK_000-2a>¶有考訂之本體例較密然經營剏
　　　　始實自¶¶¶¶應麟其<md:KR1a0003_SBCK_000-2b>¶捃拾之勞亦不可冺今并著
　　　　於録所以兩存其功也乾隆四十六年十月
　　　　恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　總　校　官　(臣/)　陸　費　墀
